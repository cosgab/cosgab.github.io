<!DOCTYPE html PUBLIC "-//W3C//DTD XHTML 1.0 Transitional//EN"
	"http://www.w3.org/TR/xhtml1/DTD/xhtml1-transitional.dtd">
<html>
<head>
	<meta http-equiv="Content-type" content="text/html; charset=UTF-8" />
	<title>Flight Simulator Lessons - Taxy</title>
	<meta http-equiv="Content-Language" content="en-us" />
	
	<meta http-equiv="imagetoolbar" content="no" />
	<meta name="description" content="Description" />
	<meta name="keywords" content="Keywords" />
	
	<meta name="author" content="Albert Chan" />
	
<script>	
var root = "http://localhost:3000/iphone/welcome";
</script>
	
</head>
<body>

<h1>Lo Stallo</h1>


<p>Qualche nozione di teoria</p>

<p>Nella lezione sul volo lento avete imparato che, per mantenere una portanza sufficiente per volare, occorre aumentare l'angolo di attacco dell'ala al diminuire della velocità. Forse vi chiederete se esista un limite all’aumento dell’angolo di attacco. In genere il buon senso suggerisce che tutto ha un limite e dunque anche le ali del vostro aeroplano. 
  
  Il compito di un pilota è gestire le quattro forze, mantenere la portanza ed evitare i vortici d’aria che causano lo stallo. Come menzionato in una lezione precedente, lo stallo non ha niente a che vedere con l'arresto del motore.
  
  L'aria inizia a creare vortici sulla parte superiore delle ali quando queste ultime raggiungono un angolo di attacco elevato, pari circa a 18 gradi per la maggior parte degli aerei. Ciò provoca l'interruzione del flusso dell'aria continuo sul dorso delle ali interferendo con la portanza e causando lo stallo. Tale angolo è denominato angolo critico di attacco, al quale segue lo stallo delle ali.
  
  Ogni problema ha la sua soluzione e, in questo caso, esiste un ottimo sistema per affrontare lo stallo e uscirne senza grosse complicazioni. Poiché le ali stallano sempre quando superano l’angolo critico di attacco, per uscire da una fase di stallo è necessario diminuire l’angolo di attacco al di sotto del valore critico. È necessario che questo concetto sia chiaro per tutti.
  
<p>  Stallo, angolo di attacco e posizione della prua</p>
<p>
  Per capire meglio cosa provoca lo stallo, immaginate che le molecole d'aria siano minuscole automobili da corsa che si muovono sull'ala (figura 1-1). 
  
</p>  
<p>  Figura 1-1 Angolo di attacco. </p>
  <img src="img/Lesson8Figure01.gif" alt="r" width="400" height="295" border="0" /><br />
  
  
<p>  Ogni automobile, ovvero ogni molecola d'aria, ha un obiettivo: seguire la curvatura della parte superiore dell'ala. Ovviamente, se l’ala presenta un angolo di attacco basso, la curva non è ripida e lo spostamento è abbastanza facile (figura 1-1). 
  
  Ma osservate la curva percorsa da queste molecole d’aria quando l’angolo di attacco tra l’ala e il vento è più ampio. Quando l'angolo di attacco supera i 18 gradi, vale a dire il cosiddetto angolo critico di attacco, le molecole d'aria non riescono a sostenere la forte curvatura (figura 1-1). 
  
  In questo caso, le molecole non creano più un flusso di aria laminare, uniforme e ad alta velocità al di sopra dell’ala ma formano dei vortici (figura 1-2) e provocano lo stallo dell’ala.</p>
<p>Figure 1-2 Stallo di un'ala. </p>
<img src="img/Lesson8Figure02.gif" alt="r" width="400" height="295" border="0" />

<p>Come ricorderete, in base al principio di Bernoulli un flusso di aria a minore velocità sull'ala produce una portanza inferiore. Resta la portanza di impatto, fornita dalle molecole d’aria che si scontrano con il lato inferiore dell’ala, ma, come abbiamo appreso, questa non è assolutamente sufficiente a sostenere l’aeroplano. Quando la portanza è inferiore al peso, gli aeroplani si trovano in guai seri: l’ala entra in fase di stallo e la gravità spinge l’aeroplano verso il suolo.

Tutte le ali hanno un angolo critico di attacco, che varia leggermente in base al tipo di aeroplano, oltre il quale l’ala e il vento non collaborano nella maniera corretta. Le leggi della fisica e dell’aerodinamica non possono essere trascurate e sono sempre all’erta. Superate l’angolo critico di attacco e le molecole d’aria non vi forniranno la portanza necessaria. Sembra un problema grave, e infatti lo è, ma fortunatamente esiste una soluzione. A questo punto vorrei che vi metteste un dito in un orecchio. Il motivo? Perché non voglio che ciò che sto per dirvi vi entri da una parte ed esca dall’altra. Si tratta infatti di un punto molto importante: per uscire dallo stallo, riducete l’angolo di attacco, abbassando gradualmente il muso dell'aeroplano tramite l'equilibratore (figure 1-3A e 1-3B). 

</p>
<p>
Figura 1-3 Stallo e superamento dell’angolo critico di attacco. </p>
<img src="img/Lesson8Figure03.gif" alt="r" width="400" height="295" border="0" />

<p>A questo punto la situazione si semplifica. Quando l'angolo di attacco è inferiore al punto critico, le molecole di aria fluiscono di nuovo ordinatamente sulla parte superiore dell'ala ripristinando la portanza. È veramente semplice come sembra. L'aeroplano può ora riprendere normalmente il volo (figure 1-3C e 1-3D). Non dimenticate mai quanto vi ho detto. Ora potete smettere di tapparvi l’orecchio.

Il motivo per cui insisto tanto su questo punto è che in un momento di stress, peraltro comprensibile se dovuto al fatto che le ali dell’aereo smettono di sostenervi, sareste tentati di fare esattamente l’opposto. I piloti hanno un istinto naturale ad agire sull’equilibratore per modificare l’assetto di beccheggio dell’aeroplano. Al contrario, poiché durante uno stallo l’aeroplano presenta un beccheggio di picchiata, il vostro istinto poco addestrato vi porterebbe a tirare l’equilibratore verso di voi. Il risultato non sarebbe quello sperato: l’ala resterebbe in stallo.

In caso di stallo dell’ala è assolutamente necessario ridurre l’angolo di attacco riportandolo a un valore inferiore a quello critico. Solo così l’ala riprende a volare. Un altro metodo consiste nell’aumentare la potenza al massimo: tale operazione ripristina il volo accelerando l’aeroplano. L’aumento della velocità in direzione frontale causato dalla potenza riduce infatti l’angolo di attacco.

In una situazione di stallo è assolutamente necessario cercare di non perdere tempo prezioso; il pilota deve mantenere costantemente la situazione sotto controllo ed è importante che faccia la cosa giusta al momento giusto.
</p>
<p>Stallo in qualsiasi assetto o a qualsiasi velocità</p>
<p>
È importante che capiate che gli aerei possono entrare in stallo indipendentemente dall’assetto e dalla velocità. Questo punto è essenziale: non fa alcuna differenza se il muso punta verso l'alto o verso il basso, né se si procede a 60 o a 160 nodi. Il superamento dell’angolo critico di attacco è indipendente dall’assetto e dalla velocità. Nella figura 1-4A viene fornito un esempio di tale situazione. 

</p>
<p>Figura 1-4 Uscita dallo stallo al superamento dell’angolo critico di attacco. </p>
<img src="img/Lesson8Figure04.gif" alt="r" width="400" height="295" border="0" />

<p>Gli aeroplani sono soggetti alla forza di inerzia, che li porta a continuare a spostarsi nella direzione in cui procedono. L'aeroplano A è in picchiata a 150 nodi. Il pilota ha tirato l’equilibratore verso di sé troppo bruscamente superando l’angolo critico di attacco delle ali e portando in stallo l’aeroplano. Cercate di immaginare uno stallo in picchiata a 150 nodi. Nella figura 1-4B viene fornito l’esempio di un aeroplano in stallo a 100 nodi in volo livellato, dopo che il pilota ha tirato troppo bruscamente l’equilibratore.

Per uscire da questa situazione, il pilota deve per prima cosa ridurre l'angolo di attacco spostando in avanti l'equilibratore o rilasciando la trazione esercitata sulla cloche (il vostro joystick). Ricordate, tuttavia, che la trazione dell'equilibratore è stata la causa dell'eccessivo angolo di attacco responsabile dello stallo. Procedendo in questo modo si ristabilisce un flusso di aria ordinato e veloce al di sopra delle ali e l’aeroplano torna a volare.

A questo punto, se necessario, occorre dare tutta la potenza disponibile in modo da accelerare l'aeroplano e ridurre ulteriormente l'angolo di attacco.

Una volta usciti dallo stallo, l’aeroplano deve essere riportato all’assetto desiderato evitando di entrare nuovamente in stallo. Lo stallo che si verifica subito dopo essere usciti da uno stallo precedente viene definito stallo secondario ma, contrariamente a quanto succede a scuola, non rappresenta una promozione, né un livello superiore.

Lo stallo intenzionale di un aeroplano a un’altitudine sicura è un’operazione divertente oltre che istruttiva. Gli stalli sono manovre relativamente morbide per la maggior parte degli aeroplani, ma uno stallo a bassa quota rappresenta un problema serio, in quanto si tratta generalmente di un’azione non intenzionale. Durante l’addestramento avrete modo di esercitarvi ampiamente nella manovra di uscita da uno stallo.

Gestire un aeroplano in stallo è tuttavia più semplice che gestire il proprio istinto. Ad esempio, un errore tipico di stallo nel quale potete facilmente cadere è causato da un rateo di discesa elevato durante l'atterraggio. Durante l’avvicinamento potrebbe capitarvi di applicare una trazione eccessiva sull’equilibratore cercando di ridurre l’angolo di discesa. Se superate l’angolo critico di attacco, l’aeroplano entra in stallo e la pista inizia ad avvicinarsi a una velocità impressionante.

Se seguite l’istinto e continuate a tirare indietro l’equilibratore, lo stallo aumenta. I piloti esperti sono coscienti della possibilità di stallo e durante l'atterraggio applicano la combinazione corretta di trazione sull'equilibratore e di potenza necessarie a modificare il sentiero di discesa senza superare l'angolo critico di attacco. Il vostro istruttore vi mostrerà l'uso corretto dell'equilibratore e della potenza in fase di atterraggio. Vi chiederete come sia possibile determinare la quantità di trazione corretta da esercitare sull’equilibratore per evitare lo stallo. 

Se l'aereo fosse dotato di un indicatore dell'angolo di attacco, individuare lo stallo sarebbe semplice, poiché vi basterebbe mantenere un angolo di attacco inferiore a quello critico. Tuttavia, gli indicatori dell’angolo di attacco non sono comuni sugli aerei di piccole dimensioni. In Flight Simulator la prossimità di uno stallo è segnalata dall’allarme acustico, che si attiva quando il velivolo si trova a pochi nodi al di sopra della velocità di stallo. Un’altra indicazione è costituita dall’apparire della parola STALLO sullo schermo. Naturalmente questo non si verifica su un vero aeroplano, che tuttavia dispone di una spia luminosa di colore rosso con la stessa funzione.

Ora che conoscete le nozioni fondamentali relative all’aerodinamica dello stallo, esaminiamo dettagliatamente come uscire dallo stallo.
</p>

<p>Interruzione del volo e inizio dello stallo</p>
<p>
Tirando indietro il joystick, le ali del velivolo superano l’angolo critico di attacco ed entrano in stallo. In fase di stallo la corrente d’aria, anziché fluire uniformemente al di sopra dell’ala, crea dei vortici che rendono la portanza insufficiente per il volo e fanno beccheggiare l'aereo in avanti (se i bagagli, i passeggeri e il carburante sono stati caricati correttamente sull'aeroplano). Questa picchiata automatica riduce l’angolo di attacco a un valore inferiore rispetto a quello critico e permette di riacquistare l’assetto di volo.

A questo punto vi chiederete perché dobbiate imparare a uscire dallo stallo se l’aeroplano è in grado di farlo da solo. Spesso i piloti eseguono operazioni o manovre che impediscono all’aereo di uscire dallo stallo ed è quindi importante sapere quali siano le operazioni da evitare per non trovarsi in situazioni critiche. Inoltre, quando si verifica uno stallo accidentale vicino al suolo, è molto importante sapere come uscirne rapidamente per ridurre al minimo la perdita di altitudine. Provate a simulare un’altra fase di stallo, ma questa volta osservate ciò che accade se impedite all’aereo di scendere automaticamente in picchiata.
</p>
<p>Manovre errate durante lo stallo</p>
<p>
Cosa succede se entriamo in stallo e impediamo all’aereo di uscirne?

L'aereo rimarrà in stallo con il joystick tirato completamente all'indietro. L’aereo non salirà in quota neanche se azionerete il joystick con estrema violenza. Attenzione a questo punto: potreste infatti rischiare di rimanere in stallo fino al contatto con il suolo con il joystick completamente tirato all’indietro. Quando il joystick è in questa posizione significa che l’angolo di attacco delle ali coincide o supera il valore critico. Purtroppo questa manovra viene spesso eseguita dai piloti meno esperti in seguito al verificarsi di uno stallo.
</p>
<p>Manovre corrette durante lo stallo</p>
<p>
Per quanto abbiamo appena detto, è necessario fare cessare completamente la trazione sul joystick e muoverlo in avanti fino a quando le ali non raggiungono un angolo di attacco inferiore a quello critico. Poiché l’altitudine corretta per uscire da uno stallo dipende da molte variabili, eseguirete una picchiata di 5-10 gradi per simulare questa manovra. Evitate un assetto di picchiata eccessivamente stretto perché provocherebbe una perdita eccessiva di altitudine e un aumento della velocità.

Per essere certi di avere ridotto sufficientemente l’angolo di attacco, in un simulatore deve avvenire quanto indicato di seguito: l’allarme acustico deve smettere di suonare e il segnale STALLO deve scomparire dallo schermo; l’aereo deve riprendere quota, la velocità deve iniziare ad aumentare e anche i comandi di volo devono risultare più reattivi. Se il vostro istruttore è con voi, noterete che la sua voce non è più concitata, segno che il pericolo è stato scongiurato.

Salvo poche eccezioni, questo è il modo in cui i piloti sono sempre riusciti a riconoscere gli stalli e a uscirne. Subito dopo avere ridotto l’angolo di attacco, è inoltre necessario che portiate la potenza al massimo per accelerare il processo di uscita dallo stallo. Mentre aumentate la potenza prestate tuttavia attenzione che il muso dell’aereo non si impenni. Ciò provocherebbe un nuovo aumento dell’angolo di attacco e il conseguente verificarsi di un altro stallo. Quando l’aeroplano è uscito dallo stallo (l’allarme acustico smette di suonare), sollevate il muso per portarvi in assetto di salita e stabilite la velocità di salita.
</p>
<p>Stallo in fase di decollo</p>
<p>
Supponete di stallare quando avete già portato la potenza al massimo. Avete appena effettuato il decollo da un aeroporto e state salendo al massimo della potenza (come fate solitamente con questo aeroplano), quando un calabrone attira improvvisamente la vostra attenzione. Naturalmente, il ripetuto agitare le braccia nel tentativo di scacciarlo rende l’abitacolo simile al set di un film di kung fu e l’aereo finisce per stallare, mettendovi nelle condizioni di dover decidere come procedere.

Ebbene, tutte le pratiche di kung fu del mondo non vi serviranno. L’unica manovra che dovrete eseguire consiste nel ridurre l’angolo di attacco delle ali a un valore inferiore rispetto a quello critico e, quando l’aereo esce dallo stallo, ripristinare l’assetto di salita senza preoccuparvi di agire sulla manetta, in quanto siete già alla massima potenza.

Ecco fatto: siete appena entrati nel divertente mondo dello stallo aereo. L’unico problema è che non vi siete ancora impadroniti alla perfezione di tutte le tecniche corrette e non avete ancora idea di cosa significhi pilotare un aereo nel mondo reale. Il compito del vostro istruttore è proprio quello di aprirvi gli occhi sulla realtà.

È facile ricordare che gli aeroplani vanno in stallo perché superano l’angolo critico di attacco, ma meno semplice è non dimenticare che lo stallo può verificarsi con qualsiasi assetto, a qualsiasi velocità e a qualsiasi potenza. Occorre quindi approfondire ulteriormente questo argomento.

Durante un volo reale, se l’aeroplano è in picchiata e il pilota tira indietro i comandi con decisione, il velivolo stalla. Naturalmente questa operazione va evitata su un aereo vero ma non dimenticate che state utilizzando un simulatore e che potete permettervi di effettuare manovre che non potreste mai nemmeno immaginare di eseguire nel mondo reale. Poiché durante le esercitazioni vi trovate in situazioni virtuali che non vi espongono ad alcun rischio, sfruttate la tecnologia a vostra disposizione per mettere in pratica le nozioni teoriche che avete appreso fino ad ora.

È arrivato il momento di esercitarvi sugli stalli. Fate clic sul collegamento Inizia volo di questa lezione per mettere in pratica ciò che avete appreso. Buon divertimento
</p>
</body>
</html>
